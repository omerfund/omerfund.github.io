## קרן עמר

אנשים רבים העוזבים את הדת עומדים בפני אתגרים שונים, כאשר חלקם נתקלים בקשיים כלכליים לאחר שכל חייהם חיו בקהילה תומכת.

עמותת "עמר - קרן הלוואות ליוצאים בשאלה", שמה לה למטרה לתמוך ביוצאים על ידי מתן הלוואות בלא ריבית, כאשר ההחזר יכול להתפרס למשך תקופה של עד שנה וחצי ולעיתים אף יותר. בכך העמותה מקלה על השתלבותם בחברה הכללית, ועוזרת להם להתמודד עם הקשיים הכלכליים שנלווים ליציאה בשאלה ובייחוד בשלבים הראשונים של התהליך. יש להדגיש כי קהל היעד של העמותה הוא יוצאים בשאלה, ולא דתיים או חרדים המתלבטים באשר לדרכם.

כל חברי העמותה פועלים בהתנדבות, וכולם יוצאים בשאלה בעצמם, אשר חוו את הקשיים האמורים במידה זו או אחרת.

מאז הקמתה ב-2007 ועד היום סייעה העמותה במתן עשרות הלוואות ליוצאים בשאלה, בסכומים מצטברים של מאות אלפי שקלים.

העמותה פועלת בשלב זה בעזרת תרומות. בכדי לענות על הביקוש, עלינו לגייס כעת תרומות נוספות. כל שקל שנתרם, משמש לתמיכה בכמה אנשים. זאת, דרך ההלוואות החוזרות לעמותה ועוזרות שוב ושוב.

ב-2016 הוחלט על פירוק העמותה והעברת הנכסים לעמותת הל"ל שתקצה אותם למטרות דומות ככל האפשר.
